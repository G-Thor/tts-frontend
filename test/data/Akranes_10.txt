Fjárhagsaðstoð til einstaklinga 18 ára og eldri getur numið allt að kr. 164.640.- á mánuði. Fjárhagsaðstoð til hjóna og fólks í skráðri sambúð getur numið allt að kr. 263.424.- á mánuði ( kr. 164.6401,6 )Fjárhagsaðstoð er óháð því hvort barn eða börn búa á heimilinu.
Samþykkt fjárhagsaðstoð er greidd út 1. hvers mánaðar eða fyrsta virka dag ef 1. lendir á laugardegi eða sunnudegi og skal það tekið fram að fjárhagsaðstoð sveitarfélagsins er skattskyld.
Skerðing fjárhagsaðstoðar
Hafi umsækjandi um fjárhagsaðstoð hafnað atvinnu eða sagt starfi sínu lausu án viðhlítandi skýringa eða hafnað starfsleitaráætlun, er heimilt að greiða honum hálfa grunnupphæð til framfærslu þann mánuð sem umsækjandi hafnar vinnu og mánuðinn þar á eftir. Sama á við um atvinnulausan umsækjanda sem ekki sýnir fram á staðfesta skráningu sína frá Vinnumálastofnun. Þá skerðist með sama hætti réttur umsækjanda sem hætt hefur þátttöku í átaksverkefni, endurhæfingu og einstaklingsmiðaðri áætlun hjá ráðgjafa, nema veigamiklar ástæður sem fram koma við mat á aðstæðum umsækjanda mæli gegn því. 
Þjónustuferill
Umsækjendur þurfa að tilkynna sig á milli 20. – 25. hvers mánaðar með viðtali, tölvupósti eða símtali. Umsækjendur eru boðaðir í viðtal til félagsráðgjafa á þriggja mánaða fresti, þar sem farið er yfir réttindi, skyldur, virkni og úrræði. Gerður er virknisamningur og áætlun. 